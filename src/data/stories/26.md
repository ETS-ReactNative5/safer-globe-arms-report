Keski-Aasia, 2012, Vienti, Ihmisoikeudet, Sotatuote, Tapaukset
23.10.2017


# Tarkkuuskiväärejä ja ammuksia Kazakstaniin

Puolustusministeriö myönsi vuonna 2011 luvan viedä Kazakstaniin tarkkuuskiväärejä ja niiden ammuksia. Niitä vietiin maahan vuonna 2012 yhteensä noin 270 000 eurolla. Vuonna 2012 lupa myönnettiin lisäksi myös, kaliiperinvaihtosarjalle ja kiväärinlukoille. Tuotteiden loppukäyttäjiksi ilmoitettiin Kazakstanin puolustusministeriö ja presidentin turvallisuuspalvelu.

Useat kansainväliset järjestöt ovat kritisoineet Kazakstanin hallitusta erityisvaltuuksien jatkamisesta poikkeustilan aikana, toimittajien ja oppositiomedian kohtelusta sekä kokoontumis- ja uskonnonvapauden rajoittamisesta maassa. Järjestöjen mukaan maan ihmisoikeustilanne on huonontunut merkittävästi joulukuussa 2011 tapahtuneiden poliisin ja mielenosoittajien välisten yhteenottojen jälkeen.(1,2)

1. Freedom House, 2013, Freedom in the world – Kazakhstan. [http://www.freedomhouse.org/report/freedom-world/2013/kazakhstan](http://www.freedomhouse.org/report/freedom-world/2013/kazakhstan), 7.10.2013.
2. HRW, 2013, World Report 2013 – Kazakhstan. [http://www.hrw.org/world-report/2013/country-chapters/kazakhstan](http://www.hrw.org/world-report/2013/country-chapters/kazakhstan), 7.10.2013.

*Alkuperäinen teksti on julkaistu vuonna 2013 SaferGloben raportissa "Suomen asevienti 2012 – Teemana joukkojenhallinta".
Julkaistu verkossa 23.10.2017.*