Väli-Amerikka ja Karibia, 2010, ienti, Ihmisoikeudet, Aseellinen konflikti, Sotatuote, Tapaukset
23.10.2017
-
http://mustafasaifee.com/SG/08_big.jpg


# Meksikoon vietiin suomalaisia tarkkuuskiväärejä

Meksikossa on huumeisiin liittyvän väkivallan lisäksi paikallisia konflikteja alkuperäiskansojen ja paikallisten viranomaisten välillä. Esimerkiksi huhtikuussa 2010 Oaxacan alueella alkuperäisasukkaiden kylään matkalla ollut rauhan- ja ihmisoikeusaktivistien kulkue joutui puolisotilaallisten joukkojen hyökkäyksen kohteeksi. Suomalainen ja meksikolainen ihmisoikeusaktivisti kuolivat ja toistakymmentä ihmistä haavoittui.[1]

Kaksi kuukautta myöhemmin puolustusministeriö myönsi luvan viedä 51 tarkkuuskivääriä Meksikon armeijalle. Vuotta aiemmin vientilupa myönnettiin 46 tarkkuuskiväärille. Näistä kivääreistä ainakin osa vietiin vuoden 2009 kuluessa maahan. Vuonna 2010 niitä ei viety, mutta vientilupa oli voimassa vuoden 2011 kesäkuun loppuun asti. Vuonna 2008 Patrialle myönnettiin lupa viedä maahan esittelyyn kaksi panssariajoneuvoa. Vuosina 2009–2010 maahan annettiin vientilupa myös yhteensä 364 siviilikäyttöön tarkoitetulle kiväärille. Tiedossa ei ole vietiinkö näitä aseita Meksikoon, koska siviiliaseiden viennistä vastaava Poliisihallitus ei kerää tietoja viedyistä aseista.

***

### References
1. [YLE Uutiset 30.4.20120](http://yle.fi/uutiset/kotimaa/2010/04/puolisotilaalliset_ryhmat_syyttavat_toisiaan_aktivistien_surmasta_1647516.html), 19.3.2012

*Alkuperäinen teksti on julkaistu vuonna 2012 SaferGloben raportissa "Suomen asevienti 2010 – Teemana ydinaseet".
Julkaistu verkossa 23.10.2017.*