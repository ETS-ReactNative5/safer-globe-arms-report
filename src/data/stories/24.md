Pohjois-Amerikka, Euroopan unioni, Lähi-itä, 2013, Vienti, Sotatuote, Tapaukset
23.10.2017
SaferGlobe
/imgs/placeholder_big.jpg


# Tamperelainen Robonic vie miehittämättömien lentokoneiden laukaisimia maailmalle

Suomesta viedään kauko-ohjattavien ilma-alusten eli niin kutsuttujen lennokkien katapultti-laukaisualustoja eri puolille maailmaa. Niitä on viety esimerkiksi Ranskaan, Kanadaan ja useana eri vuotena Saudi-Arabiaan. Vuonna 2013 niille myönnettiin vientilupa Iso-Britanniaan. Sotatuotteet tosin jo olivat maassa: ne olivat olleet vuokralla Qinetic -nimisellä yrityksellä, joka nyt osti ne itselleen. Yritys esimerkiksi ylläpitää Länsi-Walesissa kauko-ohjattavien ilma-alusten testaus- ja harjoitusaluetta.

Laukaisualustoja valmistaa tamperelainen Robonic Ltd Oy. Yritys on osa ranskalaista Sagemia, joka puolestaan kuuluu sotateollisuusyhtiö Safraniin. Robonicsin valmistavia laukaisualustoja käytetään yleensä 10–500 kilogrammaa painavien lennokkien laukaisuun. Niitä käytetään ainakin israelilaisen Elbitin Hermes 450, ranskalaisen Selexin Galileo Falconin, brittiläisen BAE Systems Hertin ja etelä-afrikkalaisen Denel Seekerin sekä Sagemin Sperwerien laukaisuun.

Robonicillä on RATUFC -niminen testi- ja harjoitusalue Kemijärvellä. Yhtiön mukaan Suomen Lappi on suurin jäljellä oleva erämaa Euroopassa, ja harvaan asuttuna alueena se tarjoaa todella houkuttelevan valinnan mille tahansa yritykselle, joka toivoo voivansa testata varusteitaan suojassa. Suomi tarjoaa erityisesti hyvät olosuhteet alusten talvisen toimintakyvyn testaamiseen. 

***

*Alkuperäinen teksti on julkaistu vuonna 2014 SaferGloben raportissa "Suomen asevalvontaraportti 2014".
Julkaistu verkossa 23.10.2017.*